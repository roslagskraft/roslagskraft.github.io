## Projektstöd

Planerad slutprodukt är ett vindkraftverk med placering i Tomta, Väddö (Norrtälje kommun). Vi har
tidigare beviljats medel för en första etapp som inkluderat vindmätning och andra förberedelser.
Denna etapp 1 är framgångsrikt avslutad. Vi har nu med stöd av Jordbruksverket och Leader
Stockholmsbygd genomfört 3 delprojekt. (1) Certifiering av vindanalys. (2) fotomodellering av
landskapspåverkan, (3) skadeanalys av flyttfågelsträck. De tre delprojekten är.

1. Certifiering. Vi har själva genomfört och analyserat vinddata från 14 månaders mätningar med
mätmast och SODAR. Analysen visar hittills att etablering är ekonomiskt genomförbar. När vi i etapp
4 vänder oss till våra andelsägare, allmänheten i Roslagen, små och medelstora företag i Roslagen
liksom till våra bankförbindelser krävs att vindanalysen vi själva gjort blivit certifierad av en
oberoende konsult. Denna certifiering har ÅF-Industry genomfört.

2. En känslig faktor vid etableringen av vindkraftverket är påverkan på landskapsbilden.
Etableringsplatsen är belägen i skogsområde, men höjden på verket (98 m navhöjd) kan i känsliga
lägen påverka de boendes uppfattning av landskapet. Fotomodelleringen har gjorts från fem punkter
belägna i fyra väderstreck och i Grisslehamns tätort. Foton har vi tagit själva. Modelleringen
(simuleringen) har utförts av Mobjärs Entrepenad AB.

3. Det tredje delprojektet som avser analys av påverkan på fågellivet har genomförts i samarbete
Roslagens ornitologiska förening. Analysen har bestått i tolkningar av akustiskt upptagna och på
datafiler sparade fågelläten på platsen för det tänkta verket. En mycket erfaren ornitolog B Douhan
har därefter tolkat ljudupptagningarna. Hans slutsatser har sammanställts i en skriftlig rapport.

Alla de tre delprojekten genomfördes under hösten 2016 och vintern 2106/17.
